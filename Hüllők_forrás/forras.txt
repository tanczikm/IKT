Pávaszemes gyík
A pávaszemes gyík (Timon lepidus) Spanyolország, Portugália, Északnyugat-Olaszország és Dél-Franciaország területén honos. A természetes élőhelye száraz, bokrosok, szőlőskertek és olajfaligetek.
Erőteljes felépítésű gyík, a legnagyobb európai gyíkfaj. A nagyobb hímek 60–80 cm-esek is lehetnek. Színük változó, általában zöld, hátukat fekete hálózatos vagy kacskarigós minta díszíti. Testoldalán 3-4 sorban nagy, fekete keretes kék szemfoltok sorakoznak. Éles fogai vannak, amivel súlyos sebet tud okozni. Éles hegyes karmaival is védekezik.
Étrendje nagyobb rovarok, főleg bogarak, kifosztja a madarak fészkét, és néha kisebb hüllőkkel, békákkal és kisemlősökkel táplálkozik. Gyümölcsöt és egyéb növényi anyagokat is eszik, főleg a száraz területeken.