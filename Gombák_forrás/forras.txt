Gyilkos galóca
A gyilkos galóca (Amanita phalloides) a legrettegettebb mérgező gomba, súlyos nem ritkán halálos kimenetelű mérgezést okoz.
6-18 cm magas, kalapja sárgászöldtől az olajzöldig változik, átmérője akár 15 cm is lehet. A kalap széle általában világosabb, kalapján eltérő színű árnyalatok figyelhetők meg.
Mérgezést követően a tünetek 6-24 óra elteltével jelentkeznek, súlyos hasmenés és hányás formájában. A tünetek rohamosan súlyosbodnak, hasi fájdalmak, keringési problémák, tudatzavar és számos egyéb kórkép jelentkezhet.